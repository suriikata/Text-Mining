title: Recent advances in flood hydrology - contributions to implementing the flood directive / Najnovejši napredek v hidrologiji poplav - prispevek k izvajanju poplavne direktive

abstract: Obvladovanje poplavne ogroženosti se je nedavno preusmerilo s posameznih objektov za varovanje pred poplavami na izvajanje celovitejšega pristopa na ravni porečja, ki upošteva različne možnosti upravljanja. Za izvajanje teh možnosti potrebujemo ustrezno metodologijo. V članku podajamo pregled metodološkega napredka na naslednjih področjih: kartiranje ogroženih območij, obsežni medsebojni vplivi poplav, preostalo tveganje (preprečevanje poplav); zadrževanje vode v krajini, linearni zaščitni ukrepi, zadrževanje visokih voda (varovanje pred poplavami); opozarjanje na poplave, osveščenost o poplavah, dolgoročni trendi (pripravljenost na poplave). Namen novih metod je prispevati k še zanesljivejšemu in učinkovitejšemu obvladovanju poplavne ogroženosti. Članek posvečam profesorju Brillyju ob njegovi sedemdesetletnici.

key words: poplavna ogroženost, obvladovanje poplav, kartiranje nevarnosti poplav, zadrževanje poplavnih voda, opozarjanje na poplave, spremembe poplav